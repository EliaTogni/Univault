---
"Titolo:": L'informatica è donna!
"Autore:": Roberto Mercadini
"Anno:": "2023"
"Link:": https://www.youtube.com/watch?v=aukkcszEuj8&list=WL&index=15&ab_channel=RobertoMercadini
---
# Sommario
L'intenzione è contraddire il luogo comune che le donne non sono portate per le discipline scientifiche, in particolar modo l'informatica.<br />
Mercadini sostiene invece che l'informatica sia donna, dalla sua genesi e la confutazione del luogo comune si basa su due episodi:
1) nell'Inghilterra del $1800$, post rivoluzione industriale, Charles Babbage (noto matematico) si rende conto che, nell'eseguire un numero elevato di calcoli in successone, l'uomo tende a compiere errori. Prova quindi a progettare una macchina, che chiamerà **macchina analitica**, in grado non solo di eseguire semplici calcoli singoli ma capaci di eseguire [[Algoritmo |algoritmi]], traendo ispirazione da un telaio meccanico. Nell'$1800$, infatti, esistevano già telai meccanici in grado di seguire istruzioni iscritte su schede perforate. Babbage prevede un'unità di input, una di output e una di elaborazione dati che rinomina **mill** (mulino). Questo progetto non vedrà mai la luce per problemi di attrito tra gli ingranaggi della macchina (la metallurgia non era ancora sviluppata al livello necessario). Nonostante questo, il progetto ha rilevanza accademica e il progetto viene presentato a Torino. Un matematico italiano, Federico Luigi Menabrea, assiste alla conferenza e scrive un articolo in francese sul funzionamento della macchina. Babbage sarebbe interessato a leggere l'articolo e affida la traduzione ad Ada Lovelace, figlia del poeta Byron e di una matematica. Babbage inoltre richiede ad Ada Lovelace non solo di limitarsi a tradurre ma di aggiungere delle note a sua discrezione. Ne aggiunge ben $7$ e, nell'ultima di esse, descrive l'algoritmo da dare in pasto alla macchina analitica di Babbage per calcolare i numeri di Bernoulli. La prima persona al mondo a scrivere un algoritmo è quindi stata una donna;
2) Margaret Hamilton è una ragazza laureata in filosofia che viene assunta dal MIT per far funzionare un programma di applicazione militare, il **Semi-Automatic Ground Environment** (**SAGE**). Questo programma è particolarmente complesso ed il predecessore di Margaret Hamilton si è divertito a commentare il codice in latino e greco antico. La Hamilton non si perde d'animo ma riesce a far funzionare il programma e a restituire l'output sempre in latino e greco antico. Dopo questo successo viene assunta alla NASA e sarà il capoprogetto del sistema informatico dell'Apollo $11$. La Hamilton sarà il primo informatico a rendere chiaro che il programmare un computer è un procedimento abbastanza sofisticato da necessitare di un approccio ingegneristico e quindi della disciplina dell'Ingegneria del Software. 

![[MargaretHamilton.png|300]]|

Conclusione: l'informatica è donna!

----------------------------------------------------------------

# Lessico
- [[Edificante]]

----------------------------------------------------------------

# Related to


----------------------------------------------------------------