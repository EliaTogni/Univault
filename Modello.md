## Modello ##
Un **modello** è una rappresentazione semplificata di una realtà complessa o di una conoscenza, la quale ha lo scopo di evidenziare i suoi aspetti strutturali più significativi rispetto al contesto in cui è di volta in volta inserita. Nel modello, nessuno degli elementi fondamentali della struttura è assente e tutti i rapporti funzionali interni essenziali sono evidenziati.

-------------------------------------------------------------

## Classificazione dei modelli ##

La classificazione dei modelli può essere fatta rispetto all'utilizzo, nel senso che la rappresentazione di una particolare realtà può essere diversa a seconda delle varie finalità:

### Modello descrittivo ###
L'**analisi descrittiva** sintetizza o descrive i dati grezzi e crea un risultato interpretabile dagli esseri umani.<br />
Creare, quindi, un **modello descrittivo** significa scegliere un sistema nel mondo reale da analizzare, per poi produrre una rappresentazione formale di esso.<br />
Nello specifico vengono analizzati gli eventi passati, dove per eventi passati ci si riferisce a qualsiasi punto del tempo in cui si è verificato un evento.<br />
Le analisi descrittive sono utili in quanto consentono di imparare dai comportamenti passati e di capire come potrebbero influenzare i risultati futuri.<br />

Tramite l'analisi descrittiva è possibile istruire un computer riguardo al replicare il comportamento di un sistema complesso.

-------------------------------------------------------------

### Modello predittivo ###
L'**Analisi Predittiva** riguarda la previsione e la comprensione del futuro. Essa fornisce informazioni intuitive basate su dati e stime circa la probabilità di un futuro risultato.<br />
Un **modello predittivo** permette di ottenere stime e proiezioni capaci di guidare e di indirizzare le scelte operative e strategiche. Da un punto di vista pratico, le tecniche quantitative appartenenti a questa categoria consentono di identificare ed esplicitare eventuali pattern sottostanti i dati, per poi replicarli ed applicarli a scenari attesi, mediante appositi modelli.<br />
I due principali punti di forza dei metodi predittivi, pertanto, sono la capacità di fornire stime relativamente accurate e la possibilità di applicarli ad una moltitudine di contesti.

-------------------------------------------------------------

### Modello prescrittivo ###
L'**analisi prescrittiva** è una tipologia di analisi che tenta di quantificare l'effetto delle future decisioni per consigliare i possibili risultati prima che esse siano effettivamente adottate.<br />
L'analisi non solo prevede che cosa accadrà ma fornisce anche una spiegazione del perchè accadra, oltre alle raccomandazioni in merito alle azioni che sfruttano queste previsioni.<br />

-------------------------------------------------------------