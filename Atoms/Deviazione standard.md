La **deviazione standard**, o **scarto quadratico medio**, è un indice di dispersione statistica, cioè un indicatore utilizzato per fornire una stima sintetica della variabilità di una popolazione di dati o di una variabile aleatoria.

E' uno dei modi per esprimere la dispersione dei dati intorno ad un indice di posizione, quale può essere la media aritmetica o una sua stima. Ha, pertanto, la stessa unità di misura dei valori osservati (al contrario della [[Simulation#Variance|varianza]], che ha come unità di misura il quadrato del'unità di misura dei valori di riferimento).

Il termine **standard deviation** è stato introdotto in statistica nel $1894$ daKarl Pearson assieme alla lettera greca $\sigma$ che lo rappresenta.

Lo scarto quadratico medio $\sigma$ è la radice quadrata della varianza, la quale viene coerentemente rappresentata con il quadrato di sigma, $\sigma^2$.