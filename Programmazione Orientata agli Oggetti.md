In [[Informatica]], la **Programmazione Orientata agli Oggetti** è un _paradigma di programmazione_ che permette di definire oggetti software in grado di interagire gli uni con gli altri attraverso lo scambio di messaggi.<br />

I maggiori vantaggi forniti da questo paradigma sono:
- un supporto naturale alla modellazione software degli oggetti del mondo reale o del modello astratto da riprodurre;
- una più facile gestione e manutenzione di progetti di grandi dimensioni;
- l'organizzazione del codice sotto forma di _Classi_, favorendo la modularità ed il riuso del codice.

La programmazione ad oggetti prevede di raggruppare in una zona circoscritta del codice sorgente, chiamata _Classe_, la dichiarazioen delle strutture dati e delle procedure che operano su di esse. Le classi, quindi, costituiscono dei modelli astratti che, a runtime, vengono invocati per istanziare o creare oggetti relativi alla classe invocata. Questi ultimi sono dotati di _attributi_ (cioè dati) e _metodi_ (cioè procedure), secondo quanto definito dalle rispettive classi.<br />

--------------------------------------------------------------

Un linguaggio di programmazione è definito _ad oggetti_ quando permette di implementare tre meccanismi usando la sintassi nativa del linguaggio:
- l'[[Incapsulamento]];
- l'[[Ereditarietà]];
- il [[Polimorfismo]];

--------------------------------------------------------------